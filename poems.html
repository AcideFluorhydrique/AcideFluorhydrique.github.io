<html>
<title>
Ariel Wang's Home Page
</title>
  <body style="overflow-y:scroll">
    <table width="100%">
    	<tr>
		<td valign="top" width="16%">
		    <img style="width: 204px; height: 255px; float: left;" src="./Patchouli.jpg" alt="" hspace="1" vspace="0">
		</td>

		<td valign="top" width="84%">
		    <h1>Ariel Wang (王馨玥)</h1>
		    <font style="line-height:135%" size="4">
		    Mathematics and Computer Science student <br>
		    <br>
		    New York University Shanghai <br>
		    567 West Yangsi Road, Pudong New District, Shanghai, China 200126 <br>
		    Office: Room WB244 <br>
		    Email: <a href="mailto:ariel@netc.fr">ariel@netc.fr </a> <br>
		    <br>
		    Research interests: N/A.
		    </font>
		</td>
	</tr>
    </table>

    <hr>


    <table width="100%">
    	<tr>
		<td width="1%"> </td>
		<td valign="top" width="15%">
			<h2><a href="/">Biography</a></h2>
			<h2><a href="/publications.html">Publications</a></h2>
			<h2><a href="https://yourwhitemoon.wordpress.com">Blog</a></h2>
			<h2><a href="/poems.html">Poems</a></h2>
		</td>

		<td valign="top" width="84%">
			<h2> Poems </h2>
			<font style="line-height:135%" size="4">
			<p><center><i>We all write poems; it is simply that poets are the ones who write in words. --John Fowles     </i></center></p>
			This page presents some Chinese traditional poems written by me.
			<br> <br>
			「夢遊復附吟留別」 <br>

			辛醜丁酉乙巳夜，鄙人頭痛欲裂，竟不能眠；恍驚起結緣附中已貳歲有餘，而吾之困於中和者亦壹歲有餘。遂作此片，以哀青春之夙願，慰前世之魂靈。<br>

			神仙談上中，分數高高信難求；<br>
			巨佬語復附，自招預錄或可睹。<br>
			旦復旦兮向天橫，勢拔金茂掩申城。<br>
			明珠四百六十米，對此欲倒東北傾。<br>
			我欲因之夢復附，一夜飛度國權路。<br>
			附中照我影，送我至校西。<br>
			自招試處今尚在，清風徐來梧桐啼。<br>
			手持圓珠筆，身着世外衣。<br>
			半路見篤志，空中聞近思。<br>
			博學切問路不定，迷花倚石忽已暝。<br>
			附中大佬殷岩泉，栗萬物兮驚天地。<br>
			雲青青兮欲雨，致中和兮生煙。<br>
			推優霹靂，自薦崩摧。<br>
			洞天心扉，訇然中開。<br>
			中考分數不見底，日夜思念附中台。<br>
			筆為弓兮墨為馬，利之箭兮紛紛而來下。<br>
			吾無奈兮騎回車，巨之佬兮列如麻。<br>
			忽魂悸以魄動，恍驚起而長嗟。<br>
			惟覺時之附中，失向來之煙霞。<br>
			求學之路亦如此，古來萬事東流水。<br>
			別君去兮何時還？且放夙願心底間。須行即行訪名校。<br>
			安能摧眉折腰事中和，使我不得開心顏？！<br>

			[1]中和：出自《中庸》“致中和，天地位焉，萬物育焉”。作者借此指代位育中學。<br>
			[2]笃志：出自復附校訓“博學而篤志，切問而近思”<br>
				
			十載支離思渺然，幾回垂淚對山川。<br>
			秦哀未鑒成新恨，漢祚將衰異舊年。<br>
			萬里輿圖終是夢，千秋宗稷只如煙。<br>
			他時菊滿長安道，鼙鼓聲頻動曉天。<br>
			<br>
			「得釋」 <br>
			風搖樹影碧參差，行盡城臺日漸遲。<br>
			久困不知春去遠，但憑鳥語憶當時。<br>
			<br>
			「壬寅春困居浦東即事」 <br>
			瘴入吳江世欲傾，萬家深閉待天明。<br>
			弦歌詎可陳憂樂，筆楮無由記死生。<br>
			未及惠風被廣陌，先聞野鬼泣荒城。<br>
			四鄰相顧猶千里，孤館何人慰客情。<br>
			<br>
			「歸故國作」 <br>
			一馬蕭蕭度遠關，行人此去未期還。<br>
			傷心忍作回頭望，別路秋風葉滿山。<br>
			<br>
			「十五夜客中」 <br>
			西風吹葉過山樓，燈影蜩聲併作秋。<br>
			此夜年年明月在，等閑照盡世間愁。<br>
			<br>
			「庚子楚疫」 <br>
			極目荊門外，茫茫四野清。<br>
			荒苔侵驛路，宿雪覆江城。<br>
			萬里無春跡，千村惟泣聲。<br>
			青天髙若許，何處問蒼生！<br>
			<br>
			「遠遊」 <br>
			門前松老草堂空，萬岫高低悵望中。<br>
			雲氣北來秋雨霽，客帆西去暮天紅。<br>
			更無魚雁傳鄉信，漫有身形立晚風。<br>
			故侶相逢莫相問，平生行跡任飄蓬。<br>
			<br>
			「去國」 <br>
			衰草黃沙日已西，臨行車馬更逶遲。<br>
			江山此去空留夢，歸鶴遼東詎有期。<br>
			<br>
			「偶歸」 <br>
			經年鴻跡任西東，暮盡朝來世網中。<br>
			一騎從今逐雲去，歸家豈必待秋風。<br>
			<br>
			「秋夜」 <br>
			秉燭清宵宿雨涼，風摧梧葉漸秋霜。<br>
			閒庭月好人無寐，坐聽階前夜漏長。<br>
			<br>
			「登樓」 <br>
			孤城人跡杳，向夕獨登樓。<br>
			地極花無色，風多客易愁。<br>
			浮雲遮遠道，疊嶂阻行舟。<br>
			未擬歸何日，天涯又一秋。<br>
			<br>
			「言志其一」 <br>
			高舉深思止復行，滄浪何處濯吾纓。<br>
			孤心自比長天月，留得寒宵萬里明。<br>
			<br>
			「言志其二」 <br>
			綠楊陰下坐觀春，事不縈心道自真。<br>
			應笑城中名利客，去來空惹一身塵。<br>
			<br>
			「感時」 <br>
			年年此日感殊深，舊事成空何處尋。<br>
			身踞城關昏復曉，胸懷天地古而今。<br>
			黃沙已沒書生骨，碧血猶昭志士心。<br>
			國難時危斯至矣，想來每有淚沾襟。<br>
			<br>
			「懷遠」 <br>
			獨立空階念遠人，伶俜依舊客中身。<br>
			經年皓月懸東嶺，永夜孤心共北辰。<br>
			半世浮沈终似夢，四時輾轉又逢春。<br>
			明朝琴劍天涯路，惆悵應添白髮新。<br>
			</font>
		</td>
	</tr>
    </table>
  </body>
</html>
	
